/justify
/title Recept na klasický hospodský guláš /x

/section
Tradiční guláš z hovězí kližky a poctivé dávky cibule, který nepotřebuje zahustit moukou. 
Vyžaduje více času, ale odvděčí se plnou chutí a rozpadajícím se masem. S knedlíkem a pár kolečky syrové cibule patří mezi hospodskou klasiku.

/offset

/gtitle(2) Suroviny /x

/list
/listitem 500g hovězího masa na guláš /x
/listitem 500g cibule /x
/listitem 3 lžíce sádla /x
/listitem 2 lžíce sladké mleté papriky /x
/listitem 4 stroužky česneku /x
/listitem 1 lžička mletého nebo drceného kmínu /x
/listitem 1 malý rajčatový protlak /x
/listitem mletý černý pepř /x
/listitem sůl /x
/listitem 1 lžíce majoránky /x
/listitem voda na podlévání /x
/listitem cibule na ozdobu /x
/x

/offset

/gtitle(2) Postup přípravy /x

/section 
Cibuli oloupeme a nakrájíme nadrobno. V kastrole rozehřejeme sádlo a cibuli na něm restujeme dohněda, trvá to asi 15 minut.

/section
Na cibuli přidáme papriku, dobře promícháme a postupujeme rychle, aby paprika nezhořkla. Následně přidáme kousky masa, ze všech stran je opečeme a dobře mícháme (guláš se má přichytávat ke dnu hrnce, ale ne připalovat). Když je maso opečené, osolíme (cca 10 špetek) a opepříme.

/section
Přidáme rajčatový protlak, dobře promícháme a zalijeme malým množstvím vody - asi 2 dl. Do základu přisypeme kmín, prolisovaný česnek a necháme dusit na co nejnižší teplotě.

/section
Guláš stále hlídáme a občas mícháme. Přiléváme vodu po menších částech, protože jak již bylo řečeno, měl by se přichytávat, ovšem nikoli připalovat.

/newpage

/section
Po cca hodině a půl maso ochutnáme a pokud je měkké, přidáme v dlaních rozemnutou majoránku a povaříme ještě 10 minut.

/section
Guláš nemusíme (a ani bychom neměli) zahušťovat, postaral se o to rozvařený cibulový základ. Jediné povolené zahušťovadlo je v případě potřeby chlebová strouhanka.

/section
Podáváme posypané čerstvě nakrájenou cibulí, nejlépe s houskovým knedlíkem, případně s bramboráčky nebo těstovinami.

/offset

/section
Převzato z /link(toprecepty.cz,https://www.toprecepty.cz/recept/4007-klasicky-hospodsky-gulas-vidensky/)